# Reflectie op eigen niveau

### Feedback gesprekken code reviews

### Feedback Donderdag 06-06-2019 - Vasilis
In de eerste week van het project is er contact opgenomen met Vasilis. Aangezien wij niet zo goed wisten hoe het project aangepakt moest worden. De klant gaf aan dat hij liever een document heeft waarin een hele goede onderzoek in staat om door te geven aan aankomende studenten die dit project verder zouden overnemen.

Als feedback hierop gaf Vasilis aan om een levende document te maken en gelijk te beginnen met prototypen. Hierdoor maak je het voor je zelf leuk en heeft de klant iets om echt daadwerkelijk te gebruiken wat ook er voor zorgt dat het duidelijker wordt dan een uitgetypt document.

### Feedback Donderdag 13-06-2019 - Laurens
Tijdens het feedback met Laurens werden de leerdoelen besproken. Als feedback gaf hij aan dat de leerdoelen wat te vaag zijn en dat ze specifieker moeten zijn met de rubrics. 

### Feedback dinsdag 18-06-2019 - Vasilis
Bij het tweede gesprek was Vasilis een beetje underwhelmed. Het product wat was opgeleverd was niet echt een prototype, aangezien het nog maar 1 pagina was. Aan de achterkant is vast veel gedaan maar dat is niet echt te zien aan de voorkant van het product wat te zien is.

Ook kan het veel toffer en gekker! Wij zijn tenslotte CMD, voeg er leuke en gekke animaties aan toe!

### Feedback donderdag 20-06-2019 - Laurens
Tijdens het feedback gesprek met Laurens werden de leerdoelen besproken. Hij gaf aan om de leerdoelen duidelijk in kaart te brengen in de documentatie. En ook duidelijk aan te geven wanneer deze leerdoelen zijn uitgevoerd (terverwijzen naar commits).

Ook werd er verteld om alvast na te denken wat er allemaal gepresenteerd gaat worden op de expo. Aangezien je er zelf niet bij staat.

### Feedback Dinsdag 25-06-2019 - Vasilis
Bij het laatste gesprek is het prototype getoond aan Vasilis. Hij gaf aan dat er al een flinke verbetering is dan de laatste keer dat hij het product had bekeken. 

Als feedback daarop waren er een aantal punten zoals: <br>
* Waarom een hamburger menu? <br>
* Let op de language switches, belgen zijn ook nederlands maar wat betekend nou een nederlandse vlag? <br>
* Ander focus state toevoegen, deze is zo standaard en voeg nog een hover state <br>
* Werk nog 1 flow uit, namelijk de studentenwerk. <br>
* Waarom staat het HVA logo links boven in en niet het CMD logo? <br>

## Reflectie
Voor de leerdoelen heb ik gekozen om mij te focusen op de volgende vakken en rubrics: <br>

##### Performance matters
* **Service worker**: Wanneer de gebruiker geen verbinding heeft met het internet, moeten de belangrijkste pagina's gecached worden en offline nog steeds beschikbaar zijn.

##### Browser technologies
* **Feature detection**: De code die is geschreven in CSS die niet in oudere browsers worden gesupported fallbacks voor te schrijven. 

##### Webdesign
* **User needs begrijpen en gebruiken in je ontwerp**: Enquêtes afnemen met de doelgroepen en conclusies trekken. Vanuit deze conclusies de belangrijkste bevindingen in het ontwerp te verwerken. 
* **Leren hoe je moet testen en de resultaten gebruiken voor het verbeteren van je ontwerp**: Experimenteren met de verschillende onderwerpen, testen en vervolgens daarop itereren om het ontwerp nog beter te maken.

De reden waarom ik voor deze drie vakken heb gekozen, is omdat ik mij zelf graag hierin wil verbeteren. Daarnaast zijn dit de drie ondewrepen die later in dit vakgebied ook vaak voorkomen waarmee ik te maken zal en een belangrijke rol spelen bij het realiseren van een applicatie.

Als eerste ben ik begonnen met het vak Webdesign, aangezien je van te voren de klant en de doelgroepen in kaart moet brengen voordat je kan beginnen met het realiseren van het eindproduct. Vanwege te kort aan tijd, is er een keuze gemaakt om enquêtes uit te sturen en deze data te gebruiken voor in het ontwerp. Daarnaast heb ik tijdens het ontwerpen ook een aantal tips gevraagd aan CMD studenten. 

Wat ik jammer vond tijdens het realiseren is dat de applicatie getoond kon worden aan medestudenten, maar niet daadwerkelijk echt getest kon worden om inhoudelijk feedback op te krijgen waardoor de website nog beter gemaakt kan worden.

Voor het kopje browser technologies is er zoveel mogelijk fallbacks geschreven op het gemaakte werk. Aangezien het design proces niet zo soepel ging en veel iteraties nodig had om goedgekeurd te worden, is er uiteindelijk alleen fallbacks geschreven voor de EM/REM, layout en :root elementen. Daarnaast is er gekeken naar responsiveness voor de browser. Waar ik achter ben gekomen is dat je naast het ontwerpen voor kleinere schermen en oude browsers, dat je rekening moet houden wanneer je scherm groter is dan de scherm waarin de applicatie is gebouwd. Hierdoor dacht ik dat de hele CMD website mooi responsive was voor mensen met een kleinere scherm, maar intussen dat gebruikers met een grotere scherm de website juist helemaal brak.

Voor het vak performance matters leek het mij een leuk idee om een service worker op toe te passen. Aangezien ik bij project 2 ook de CMD Amsterdam website moest verbeteren, had ik ook daar een service worker toegepast. Tijdens de feedback sessie van project 2 kreeg ik als tip om naast de tekst "je bent offline", ook na te denken op een vervolg stap. Daarom was dit een perfect moment om de service worker ook daadwerkelijk goed toe te passen in de CMD website en de gebruiker de mogelijkheid te geven om ook offline de website verder te gebruiken.

##### Rubrics die ik graag had willen toevoegen aan het project
Wat ik erg jammer vond maar wat totaal geen toepassing was voor dit project, was de rubric real time web. De reden waarom ik graag real time web had wilen toepassen, was dat ik tijdens de herkansingsweek veel tijd en uren heb gebruikt om sockets.io te leren.


## Reflectie als team
Tijdens het uitwerken van dit project, werkte wij in een groepje van drie. Eerder heb ik aan projecten gewerkt waarin ik de front-end deed en mijn collega de back-end. Ook werden daar toen de ontwerpen van te voren aangeleverd. 

Dit project was de eerste keer dat ik daadwerkelijk een taak kreeg en de verantwoordelijkheid voor één bepaalde onderdeel. Ook heb ik eerder gebruik gemaakt van branches en Git. Door dit project ben ik Git ook steeds beter gaan begrijpen en snap ik nu ook hoe merge conflicts opgelost kunnen worden.

Wat ik wel wat lastiger vond aan dit project is dat ik het gevoel had het niveau verschil erg groot was tussen mijn team leden en ik. Daarnaast hadden wij drieën de taken verdeeld onder drie onderwerpen: design, toegankelijkheid en performance. Ook hier had ik het gevoel dat het design de voornamelijkste reden was waarom het project zo lang heeft geduurd voor er daadwerkelijk een prototype klaar stond, aangezien ik verantwoordelijk was voor het design,

Een ander onderdeel wat ook niet helemaal soepel verliep was het communicatie tussen team genoten. Ik heb gemerkt dat wanneer je echt samen zit, het project een stuk vlotter gaat dan wanneer je via Slack communiceerd. Vaak waren er miscommunicatie of werden bepaalde vragen niet goed begrepen waardoor je langer bezig was met het uitleggen wat er daadwerkelijk mee bedoeld wordt.

Verder heeft iedereen netjes zijn werk netjes uitgevoerd en alles aan gedaan om het project zo goed en ver mogelijk af te maken waardoor wij uiteindelijk ook een mooi product hebben om te presenteren.